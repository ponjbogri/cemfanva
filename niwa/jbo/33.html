<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
  <meta http-equiv="Content-Type" content="text/html; charset=utf-8" />
  <meta http-equiv="Content-Style-Type" content="text/css" />
  <meta name="generator" content="pandoc" />
  <title></title>
  <style type="text/css">code{white-space: pre;}</style>
</head>
<body>
<p>ni'o cici mo'o</p>
<p>lu .i lo djacu senta xi abu cu gau muvdu lo djacu senta xi by li'u</p>
<p>de'i li renopare lo relplita vidni ke punji larcu to ro da mentu be li papa pi nore ju'u xano toi</p>
<p>.i lo djacu senta be fi'o se cpana lo klaji pe la tokion ce'e la cinjuk. cu gau muvdu la nara'amatcin. noi jdice lo du'u ke'a zasni ke kajde tutra zi'e noi li su'e reno cu kilto se mitre lo ke'a ni darno be le fukuciman. pamoi ke ratni nejni ke dikca fanri noi le stuna gugdejupu ke barda terdi bo desku pe de'i li renopapa cu xlura ke'a le za'i spufu .i la nara'amatcin. noi ro lo ke'a xabju cu rivbi muvdu zo'u ca lo crisa be de'i li renopare ge binxo na'e lo kajde tutra gi lo nu klama cu cumki .i ku'i so'u xabju prenu se xruti mu'i lo nu dunku be lo nu dirce kakne be'o e lo nu mulno daspo lo jmive jicmu ku .ije lo cilce srasu cu ze'u banro po'o fi'o se cpana lo klaji noi ji'i no da klama .i va'o lo nu preti lo du'u ta'i ma kau se nabmi lo fatci pe lo naldu'e darno be la tokion be'o foldi ku lo nu mi canci ba'a gau zo'e zo'u se krasi lo se pensi no'u xu kau lo djacu senta be fi'o se cpana lo klaji be'o gau muvdu e'e po'o .i lo vikmi bonjarple poi ka'a temfesti pe lo benji ge gau pencu jorne gi te zbasu lo kubli ije ne'i ri lo tivni pe lo re fliracu cu renro gusni jarco .i ku'i lo ta stura tai lo za'i lo zgana ku ga tarti sei lo finti ku tamsmi lo za'i pe'a cadzu lo tumla lo betfu gi na'e ka'e zgana lo larcu</p>
<p>&copy; Yoshinori NIWA, la ponjbogri, 2013.</p></body>
</html>
