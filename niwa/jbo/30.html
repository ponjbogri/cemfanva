<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
  <meta http-equiv="Content-Type" content="text/html; charset=utf-8" />
  <meta http-equiv="Content-Style-Type" content="text/css" />
  <meta name="generator" content="pandoc" />
  <title></title>
  <style type="text/css">code{white-space: pre;}</style>
</head>
<body>
<p>ni'o cino mo'o</p>
<p>lu ca'u lo gugde jdijmaji dinju fe lo pulji cu xedra'ejai li'u</p>
<p>de'i li renopare fi'o vreji lo tigni skina pe lo mentu be li ze pi'e nobi</p>
<p>.i fe lo poi bandu tu'a lo vanbi pe lo gugde jdijmaji dinju ku'o pulji lo nu xedra'ejai lo se no'a cu milxe minde .i se pi'o lo nu lo nu fe lo noi .ei va'o lo fadni cu bandu lo selgu'e ku'o pulji fa lo selgu'e cu xedra'ejai kei ranxi bo tcini cu se jarco cu pensi lo du'u sei xruti pensi se'u lo pulji cu bandu ma kau ma kau kei ckini be lo gugde ciste bei lo sivni prenu .i ge da'i nai ro lo nu cpedu cu se jalge lo nu fliba gi ku'i fi lo na'e selsku pe lo la'e di'u nuncasnu ka'e cpacu fe lo du'u ma'a ge makau terpa gi makau balvi djuno gi'e va'i sruma kei preti .i ji'a mu'i lo nu lo du'u xu kau lo selsku seltcidu cu mapti lo da'i nai jai se cu'u casnu cu cinri ku se pi'o lo nu te zu'e finti lo tolmapti li'a be lo da'i nai jai se cu'u casnu be'o selsku bo seltcidu cu daspo lo da'i nai nuncasnu selci'e .i se pi'o lo nu ge lo fatci lisri fi'o se ranxi ku lo cfika cu gau mixre gi tcica fi lo nu jinvi lo nu lo da'i nai pu fasnu cu dunli lo na pu fasnu cu jarco lo preti be lo du'u xu kau lo smuni poi lo pulji cu spuda cu mapti lo smuni poi lo tersku cu djica</p>
<p>&copy; Yoshinori NIWA, la ponjbogri, 2013.</p><p><a rel="license" href="http://creativecommons.org/licenses/by-nd/3.0/deed.en_US"><img alt="Creative Commons License" style="border-width:0" src="http://i.creativecommons.org/l/by-nd/3.0/80x15.png" /></a><br />This work is licensed under a <a rel="license" href="http://creativecommons.org/licenses/by-nd/3.0/deed.en_US">Creative Commons Attribution-NoDerivs 3.0 Unported License</a>.</p></body>
</html>
